# Raktáros műszakok ütemezése

A készáru raktárban a rendeléseket egy kamion szállítja a vevőkhöz. A kamionokra az árut anyagmozgató targoncákkal rakják fel. Ha beérkezi a kamion, az összes dolgozó elkezdi pakolni. Előzetes mérések kiderítették, hogy melyik targoncával, hány másodperc alatt tudják elvégezni az adott dolgozónak kiadott feladatot a felpakolás során (felpalettázás, boxok, dobozok pakolása). 

Ez a munkafolyamat a délelőttös és a délutáni műszakban is megismétlődik egyszer.

Sajnos az ügyintéző nem szólt a dolgozóknak, hogy néhány targonca típusból meg kell újítani a jogosítványokat az állománynak. Ez nagy fejtörést okozott a műszakvezetőknek a műszakok elosztása során.
 
A cég minden alkalmazottjának felajánlotta, hogy eldöntheti, hogy melyik műszakot tudja vállalni. Van aki csak délelőtt szeretne dolgozni, van aki csak délután, de van aki mindkét műszakot szívesen vállalná, tehát mindegy neki, hogy délelőtt vagy délután dolgozik.

# A feladat
Úgy összeállítani a műszakokat, hogy egy hét alatt a lehető legkevesebb időt töltsék a kamionok felpakolásával, de közben figyelembe venni azt, hogy ki mikor szeretne dolgozni, valamint, hogy mit vezethet.

Minden targonca korlátlan mennyiségben áll a dolgozók rendelkezésére.

Az egy emberre jutó feladatokat a rakodásnál mindegyik típusú géppel végre lehet hajtani.

 # Feltételek:

 - Egy dolgozó csak egy műszakban dolgozhat 
 - Egy dolgozó egy műszakban csak egy targoncát vezethet
 - Mindenki csak azt a targoncát vezetheti, amire van jogsija

